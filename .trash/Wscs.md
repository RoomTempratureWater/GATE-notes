                    
#  डब्ल्यू एस सी एस चा इतिहास

डब्ल्यू एस सी एस म्हणजेच वुमन्स सोसायटी ऑफ ख्रिश्चन सर्विस 
आज आपण याचा इतिहास जाणून घेणार आहोत. प्रथम याची स्थापना कशी झाली ते जाणून घेऊयात. इ.स. 1869 मध्ये अमेरिकेमधील मेथडिस्ट चर्च द्वारे   डब्ल्यू एफ एम एस म्हणजेच वुमन्स फॉरेन मिशनरी सोसायटी यांच्याद्वारे युरोप अशिया व दक्षिण अमेरिकेमध्ये शाळा सुरू करण्यासाठी व महिला व मुलींच्या शैक्षणिक वाढीसाठी महिला मिशनरी पाठवण्यात आल्या. या महिला मिशनऱ्यांनी नुसतेच शिक्षणच दिले नाही तर त्याचबरोबर त्यांच्या विकासाकडे ही लक्ष दिले आणि त्यांना पवित्र शास्त्राचे शिक्षणही दिले. पुढे याचेच रूपांतर डब्ल्यू एस सी एस म्हणजेच वुमन्स सोसायटी ऑफ ख्रिश्चन सर्विस यामध्ये झालें.

भारतामध्ये डिसेंबर 1940 मध्ये  मेथडिस्ट चर्चची सेंट्रल कॉन्फरन्स दिल्ली या ठिकाणी भरली होती त्यावेळी ज्या महिला सेंट्रल कॉन्फरन्स साठी प्रतिनिधी म्हणून निवडून आल्या होत्या त्यांनी एकत्र जमून अमेरिकेमधील डब्ल्यू एस सी एस ख्रिस्ती सेवा करणारा मेथडिस्ट चर्च चा महिला संघ होता त्याच धर्तीवर भारताकरिता डब्ल्यू एस सी एस ख्रिस्ती सेवा करणाऱ्या मेथडिस्ट महिला संघाची डिसेंबर 1940 मध्ये स्थापना केली.

मेथडिस्ट मराठी चर्च पुणे येथील डब्ल्यू एस सी एस ची स्थापना
रेव्ह. एस व्ही हिवाळे यांच्या अध्यक्षतेखाली पुण्यातील मराठी चर्चमध्ये जानेवारी 1949 मध्ये डब्ल्यू एस सी एस ख्रिस्ती सेवा करणाऱ्या महिला संघाची स्थापना झाली. आपल्या या मेथडिस्ट मराठी चर्च ख्रिस्ती सेवा करणाऱ्या मेथडिस्ट ला संघाला 75 वर्षे पूर्ण होत आहेत व त्यांचे कार्य जोमाने पुढे जात आहे या कार्याचा अधिकाधिक उत्कर्ष होवो ही सदिच्छा.

आत्ता आपण डब्ल्यू एस सी एस चे एम्ब्लेम म्हणजेच बोधचिन्ह याबाबत जाणून घेऊयात 

या चित्रांमध्ये जे वर्तुळ आहे ते संपूर्ण जगाचे द्योतक आहे .चित्राच्या वर्तुळाच्या मध्ये क्रुसाचे चिन्ह आहे हा त्यामधून शाखा निघालेल्या दिसत आहेत .योहान 15 :5 प्रमाणे प्रभू येशू ख्रिस्त म्हणतो की मीच वेल आहे तुम्ही फाटे आहात जो माझ्यामध्ये राहतो आणि मी त्याच्यामध्ये राहतो तो पुष्कळ फळ देतो कारण माझ्यापासून वेगळे असल्यास तुम्हाला काही करता येत नाही. 
वर्तुळातील कृष्णा मधून निघालेल्या शाखेतून  हृदयाच्या आकारातील पानांमध्ये पाच चित्रे सामावलेली आहेत त्यातून डब्ल्यू एस सी एस च्या जबाबदाऱ्या व कार्यपद्धती चे मूळ दाखवलेले आहे.

1)पहिल्या चित्रात पवित्र शास्त्र उघडलेले दिसते व एक रिकामा क्रूस दिसतो, त्याद्वारे संपूर्ण डब्ल्यू एस सी एस च्या सभासदांनी संपूर्ण पवित्र शास्त्र वाचन मनन करावे आणि त्यातील प्रत्येक वचनाचा सखोल अभ्यास करावा अशी अपेक्षा आहे .रिकामा क्रूस म्हणजे "अखिल मानव जातीच्या पापांची खंडणी भरून देणाऱ्या देवाच्या एकुलत्या एक पुत्राने वधस्तंभावरील मरण पत्करले आणि आपले अमोल निष्पाप रक्त ओतले तो मरण पावला व त्याला पुरले आणि तो मेलेल्यातून तिसऱ्या दिवशी पुन्हा उठला आणि स्वर्गात चढला व देव बापाच्या उजवीकडे बसला आहे तो जिवंतांचा व मेलेल्यांचा न्याय करावयास पुन्हा येणार आहे" तेव्हा रिकामा क्रूस म्हणजे प्रभू येशू ख्रिस्त मेलेल्यातून पुन्हा उठला आहे तो आता कृसावर टांगलेला नाही याची  सुवार्ता महिलांना द्यावयाची आहे .

2)दुसऱ्या चित्रात मंदिरात एकत्र जमलेले लोक दिसत आहेत हे चित्र महिलांना प्रभू येशू ख्रिस्ताची व संपूर्ण पवित्र शास्त्राची ओळख झाल्यावर अखिल मानव जातीला ख्रिस्ताची ओळख करून देण्याचे आवाहन करीत आहे. 

3)तिसऱ्या चित्रात एक औषधाची बाटली व एक बँडेज दिसत आहे .त्याद्वारे रुग्णांची सेवा रुग्णालयाची स्थापना करून तज्ञ डॉक्टर व परिचारिकांची नेमणूक करून स्त्रिया व बालकांच्या रोगांची योग्य चिकित्सा करावी व त्यांना मोफत औषधे देण्याची सोय करावी हे सुचवले आहे.

4)चौथ्या चित्रात एक पणती व तिच्यामध्ये प्रज्वलित ज्योत दिसते.ही ज्योत म्हणजे महिलांनी अखिल मानव जातीला साक्षर बनवून त्यांची सर्व क्षेत्रात प्राथमिक ते उच्च शिक्षण व्यावसायिक शिक्षण घेण्याची सोय करून द्यावी हे द्योतक आहे. 

5)पाचव्या चित्रात आपणास वेगवेगळ्या पेहरावातील महिला दिसतात. याद्वारे डब्ल्यू एस सी एस महिलांनी जागतिक पातळीवर मैत्री जोडणे व एकमेकींच्या सहाय्याने नियमबद्ध ख्रिस्ती जग निर्माण करण्याची जबाबदारी सोपविली आहे. 

आपल्या महिला मंडळाला 75 वर्षे पूर्ण होत असताना या पाच उद्दिष्टांची आपण आठवण करूया. यापैकी किती उद्दिष्टे आपण पूर्ण केली आहेत व कोणती पूर्ण करायचे आहेत याविषयी आत्मपरीक्षण करून आत्मचिंतन करूया व भविष्यकाळात त्याप्रमाणे नियोजन करून पावले उचलुयात. 

आपल्या मंडळींमध्ये हा डब्ल्यू एस सी एस चा वेल कसा रुजला त्याविषयी आपण जाणून घेऊया. इसवी सन 1949 साली श्रीमती लीला भागवत, श्रीमती मीना रेड्डी, डॉक्टर इंदिरा राजगुरू या भगिनींनी आपल्या चर्चमध्ये डब्ल्यू एस सी एस ची स्थापना केली. घरोघरी जाऊन महिलांना भेटी देऊन त्यांना संघटित केले. काही वर्षांनी श्रीमती भागवत व डॉक्टर इंदिरा राजगुरू परदेशी स्थायिक झाल्या तेव्हा डब्ल्यू एस सी एस ची जबाबदारी मीना रेडींग वर पडली त्यांनी ती 1966 ते 1986 पर्यंत यशस्वीरित्या पार पाडली. त्यांना उत्साहाने सहभाग देणाऱ्या महिलांचा उल्लेख करावासा वाटतो एस आर जाधव सुवार्ताबाई जगताप शालिनीताई गायकवाड लीलाताई प्रसाद मेरी बाई महाजन वासंती का लोंढे सलोमी खंडागळे मृणालिनी अब्राहम सुनंदा करमरकर जाईबाई गायकवाड ुष्‍पाबाई वाडकर सुमन वाघमारे पुष्पाताई थोरात रेखा लोखंडे कुमुदिनी बेल या सर्वांनी सेवेत सहकार्य केले. 

1924 मध्ये आपल्या डब्ल्यू एस सी एस ला 75 वर्षे पूर्ण होत आहेत या 75 वर्षाच्या कालखंडामध्ये ज्या बहिणी  या वेलाच्या शाखेमध्ये टिकून राहिल्या व फळ दिले त्यामुळे आज हा फुलला आहे बहरला आहे. काही जुनी पाने गळून पडली आहेत तर नवीन पानाफुलांनी वेल बहरला आहे.  डब्ल्यू एस सी एस चा हा वेल असाच सदैव बहरू दे ही ख्रिस्ताचरणी प्रार्थना. 

ख्रिस्त हा वेल , आम्ही तव शाखा
बहरू दे बहर